---
title: Chambord-Renaissance-architectuur
date: 2021-11-30 01:01:30
---
Bijna 500 jaar geleden begon de bouw van dit juweel van de Renaissance in opdracht van koning Frans I van Frankrijk om zijn macht in steen te graveren. Het Château de Chambord is een ware architectonische topprestatie die zijn stempel drukt op de overgang van de Middeleeuwen naar de Renaissance. Een overzicht van de bijzonderheden van dit bouwwerk dat tot de dag van vandaag een van de meest mysterieuze kastelen van de Loire blijft.

## Een origineel grondplan in de vorm van een Grieks kruis

![Plan Chambord](Plan_Chambord.jpg)

© Domaine National de Chambord

De identiteit van de architect van Chambord blijft weliswaar onbekend, maar het ontwerp van het kasteel roept het genie van Leonardo da Vinci voor de geest, ook al werd pas zes maanden na zijn dood met de bouw begonnen. In het monument zijn namelijk een groot aantal voor die tijd innoverende elementen verenigd, te beginnen met het grondplan van de centrale donjon in de vorm van een Grieks kruis, waaromheen het kasteel is gebouwd. Uit deze tot dan toe in Frankrijk ongekende indeling spreekt onmiskenbaar een Italiaanse invloed.

## Een "magische" wenteltrap

![](media/SL-5245.jpg)

© DnC - Photo : Sophie Lloyd

Van de vele innovaties van Chambord is de dubbele wenteltrap ongetwijfeld de meest opmerkelijke. Dit centrale onderdeel van de donjon, en dus van het kasteel, symboliseert de eeuwigdurende vernieuwing. Deze trap fascineert van oudsher de bezoekers van Chambord. Personen die gelijktijdig de ene trap gebruiken om naar boven te lopen en de andere om naar beneden te lopen zullen elkaar nooit tegenkomen.

## Een gebeeldhouwd gewelf

![](Oratoire.jpg)

Op de tweede verdieping van de donjon wordt de blik getrokken door een gigantisch cassetteplafond in de vorm van een gedrukte boog getooid met de emblemen van Frans I, namelijk zijn initiaal “F” en de salamander, een klein kikvorsachtig dier dat honderden keren is afgebeeld op de muren en plafonds van het kasteel. Uit deze keuze blijkt eens te meer de wil van de vorst om zijn stempel te drukken op Chambord.

## Middeleeuwse ornementen

Chambord mag dan een waardig voorbeeld van de Renaissance zijn, in de structuur ervan zijn niettemin middeleeuwse elementen te vinden. Dat is het geval van de ornamenten van de bovenste gedeelten van de donjon en het kasteel, waarvan de schoorstenen en andere traptorens aan de stijl van burchten doen denken. Een druk decor dat contrasteert met de soberheid van de gevels.

![](vue_air_chambord.jpg)

## Een solide kapconstructie

© DnC - Photo : Sophie Lloyd

![](SL-5055.jpg)

Tot aan de daken toe verbergt Chambord schatten van architectuur, zoals de kapconstructie van de westelijke toren van de donjon met haar 16e-eeuwse houten gebint. Een goed bewaard geheim, voorbehouden aan kenners die kiezen voor een “speciale” en “gedetailleerde” rondleiding.

## Chambord, het verblijf van koningen

![](Vol-en-Montgolfi__re.jpg)

De bouw van het kasteel in opdracht van Frans I, die van Chambord een architectonisch symbool van zijn macht maakte, werd na zijn dood voortgezet. Het park van Chambord is te danken aan Gaston d’Orléans, broer van Lodewijk XIII. Pas tijdens de regering van Lodewijk XIV wordt de bouw voltooid en de directe omgeving van het kasteel ingericht.

Chambord blijft vervolgens gekroonde hoofden en illustere personen trekken. Zo verblijft de koning van Polen, schoonvader van Koning Lodewijk XV, tijdens zijn ballingschap in het kasteel, evenals de maarschalk van Saksen, aan wie de Franse tuin te danken is.

In 2019, ter gelegenheid van het feit dat 500 jaar geleden de eerste steen werd gelegd, neemt Chambord de bezoekers mee naar het hof van de koning met een nieuwe bezoekersroute, ontworpen door binnenhuisarchitect Jacques Garcia.