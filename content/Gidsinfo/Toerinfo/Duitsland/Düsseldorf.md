
Düsseldorf kent een lange traditie van kerstmarkten, verspreid over de hele stad. Maar er is zo veel meer te beleven. De stad heeft niet voor niets bijnamen als Parijs an de Rijn, omwille van haar luxueuze uistraling, of kosmopolitisch dorp, omdat ze met haar 650.000 inwoners een stad op mensenmaat is gebleven En alles Iigt er op loopafstand. 

### FLANEREN OP DE KÖ
 
De bekendste straat is ongetwijfeld de **Königsallee**, kortweg Kö. Het is niet zomaar een laan. Het is een fenomeen. De elegante boulevard omzoomt één kilometer lang de Dussel, het ruisende water, waaraan de stad haar naam ontleent.  Oude kastanjebomen en brede wandelpaden verlenen de Königsallee de allure die past bij de luxueuze modeboetieks aan de oostzijde. Net als de bruggen met ornamentele ballustraden en de **Tritonfontein**. Aan de overkant huisvesten de statige panden banken en tophotels. Het **Park Hotel** uit 1902, nu in handen van de Steigenberger-groep, heeft ongetwijfeld de mooiste locatie. Het kijkt uit over de plek waar de Kô overloopt in de elegante **Hofgarten**, het oudste park van de stad. Zien en gezien worden. Daar draait het om op de Königsallee. Een koffie op het terras van Rosalie’s is misschien een beetje prijzig, maar je krijgt er dan ook gratis een live modeshow bovenop: de flanerende voorbijgangers beschouwen de allee als hun hoogsteigen catwalk. 
Ter hoogte van Corneliuszplatz moet je even halt houden om de beschermde gevel van het **Kaufhaus an der Kö** te bewonderen. Het monumentale art-decopand uit 1908 is de blikvanger op het groene plein, waar in de winter geschaatst wordt. De architect, Joseph Maria Olbrich, tekende ook het Secession-gebouw in Wenen. Je hoeft je natuurlijk niet te beperken tot de buitengevel. Binnen bevindt zich de department store Galleria, waar je makkelijk enkele uren zoet bent met het vinden van de juiste kerstcadeaus of de perfecte outfit. 
Liever kerstshoppen met een beperkter budget? In de 
nabijgelegen **Schadowstrasse** vind je de grote ketens. 
Een stad waar het goed gaat, teert niet enkel op het verleden. Düsseldorf is dan ook voortdurend in beweging: er wordt gebouwd en verbouwd. Een geslaagd voorbeeld
is de **Kö-Bogen**, die uitgeeft op de Königsallee. Dit architecturaal geheel 
uit 2014, met hangende tuinen en diagonaal gesneden glaspartijen, werd ontworpen door de befaamde architect Daniel Libeskind. De betere shops, van Apple Store tot Porsche Design, namen er hun intrek. Net als gevestigde waarde Breuninger. Deze Duitse department store bestaat al sinds 1881 en etaleert in de Kö-Bogen de meest verfijnde mode over 15.000 m2. Düsseldorf is de stad met het tweede hoogste inkomen per capita in Duitsland, na Frankfurt. En dat mag gezien worden. 

### VAN KUNST EN STAAL 
Die welvaart komt natuurlijk ergens vandaan, Düsseldorf werd wel eens de desk van het Ruhrgebied genoemd, de vlakbij gelegen oude industrieregio waar de staalproductie lang een bloeiende economische tak was. In het stadscentrum getuigt het imposante Stahlhof daar nog van. Nu een administratieve rechtbank, maar ooit huisde hier de Gilde van de Staalpro- ducenten. Het was trouwens in dit gebouw dat in 1946 beslist werd dat Nordhein en Westfalen één deelstaat zouden vormen, met Düsseldorf als hoofdstad. Wat voor eeuwige nijd en rivaliteit zorgt in Keulen, waar ze Düsseldorf een stad voor snobs vinden. De rol van de staalindustrie is intussen voor een groot stuk ingenomen door handel, banken, telecom... 

De zakelijke bedrijvigheid wordt in balans gehouden door kunst, die in Düsseldorf alomtegenwoordig is. En dat is voor een stuk te danken aan de gerenommeerde kunstacademie. Ze werd opgericht in 1773 en telt onder meer Gerhard Richter en Anselm Kiefer onder haar oud-leerlingen. Tot op vandaag heeft ze een uitstekende reputatie en trekt ze studenten aan uit de hele wereld. Het was ook de kunstacademie die zeepfabrikant Henkel naar hier bracht. Het bedrijf wilde een speciaal blauw toevoegen aan zijn waspoeder zodat het nog witter zou lijken en kon voor die kleur enkel terecht bij de academie van Düsseldorf. Veel kunstenaars werken trouwens graag met staal, een referentie aan het industriële verleden. Het volstaat om rond te kijken in de stad. Een Urban Art Walk brengt je langs interessante muurschilderingen en stickercreaties, vandaag volwaardige hedendaagse kunst. Ook de metro is een plaats van creativiteit. Kunstenaars, architecten en ingenieurs hadden een gelijke inbreng in de zes metrostations die in 2016 in gebruik werden genomen. Daal even af in het station Benrather Strasse. Kunstenaar Thomas Stricker vatte het op als een ruimteschip met zes grote schermen die 3D-beelden tonen van planeten. Het interieur is bekleed met roestvrij staal. Bovengronds zijn er de Säulenheiligen van kunstenaar Chris-   toph Poggeler. Ze kijken neer op voor-   bijgangers vanop reclamezuilen door-   heen het stadscentrum. Naar analogie   met de heiligen, plaatste Poggeler de 
doorsnee mens op een voetstuk. 
En uiteraard heeft Dusseldorf musea:   K20, K21, Kunstpalast. Als je er een   moet kiezen, dan K21 in het voorma-  lige parlementsgebouw. In dit museum   voor hedendaagse kunst kan je letterlijk deel worden van een kunstwerk. In Orbit van Tomas Saraceno is een staal-draadconstructie die 25m hoog boven   de piazza van het gebouw hangt. Een   surrealistisch universum met planeten   en andere hemellichamen. Het staalnet hangt net onder de glaskoepel en jawel, je mag erin klimmen! 

### ARCHITECTUURWALHALLA MEDIENHAFEN 

Als architectuurliefhebber kijk je je   ogen uit in de wijk Medienhafen. Een   wandeling over de verkeersvrije Rijn-   oeverpromenade, leidt je er vanuit de 
oude stad naartoe. De voormalige in- 
dustriehaven is eind jaren 90 volledig 
getransformeerd en wordt enkel nog 
gebruikt voor plezierjachten. Archi-tecten met naam en faam gingen er
aan de slag. Het resultaat is een verbluffende combinatie van oud en nieuw. In de oude pakhuizen bevinden zich nu hotels, trendy restaurants en kantoren, een bioscoop en enkele nachtclubs. Her en der zijn hijskranen en havenelementen geintegreerd in het decor, een verwijzing naar het verleden. 
De blikvanger is Neuer Zollhof van de Amerikaanse architect Frank O. Ghery. Het geheel bestaat uit drie sculpturaal
en organisch gevormde gebouwen die zich enkel van mekaar onderscheiden door de gevelbekleding: baksteen, pleister en uiteraard staal. Ze doen dienst als kantoor, maar gelukkig
zijn er ook enkele restaurants en een ijsbar, zodat je een kijkje kan nemen. En dan is er Colorium, een flatgebouw
van de Britse architect William Allen 
Alsop, een geheel van kleurvlakken dat van ver op een schilderij van Mondriaan lijkt. Of Float, van Italiaan Renzo Piano, in de vorm van een boot. Een van de oudste gebouwen — al is dat relatief — torent uit boven alle andere: de 240 u hoge Rheinturm of televisietoren. Medienhafen dankt trouwens zijn naam aan het feit dat er zich aanvankelijk veel media vestigden, intussen gevolgd door 
talloze bedrijven uit de creatieve sector. 

### KLEIN TOKIO

Heb je geen hoogtevrees, neem dan in de televisietoren de lift naar boven: daar bevindt zich Qomo, een Japans fusion restaurant. Er zijn 144 zitjes aan het raam en elke 72 minuten draait het om zijn as: perfect uitzicht verzekerd! Het is geen toeval dat een Japans restaurant de televisietoren heeft ingepalmd. Want er wonen meer dan 8.000 Japanners in Düsseldorf. Veel steden hebben Chinatown, Düsseldorf heeft Klein Tokio. De reden: staal. Na de Tweede  Wereldoorlog moesten grote delen van Japan worden   heropgebouwd. De zoektocht naar geschikte materialen bracht een Japanse zakenman naar het Ruhrgebied. Maar een Japanner komt nooit alleen, grappen de Düsseldorfers. Intussen hebben hier zowat 500 Japanse bedrijven hun   Europese hoofdkwartier, er is een Japanse school en een   boeddhistische tempel. Eind mei wordt elk jaar een Japanse dag gevierd. De Japanse sfeer opsnuiven kan je in en rond de Immermannstrasse. Er zijn Japanse winkels en uiteraard veel restaurants, waar je de beste sushi eet.

### DUITSE ZIEL EN VIJF SEIZOENEN 

Maar hey, dit is Duitsland. De oer-Duitse ziel vind je in de Altstadt, de oude stadskern. Met de langste toog van Duitsland, Europa of de wereld, al naargelang de bron. In elk geval zijn er meer dan 260 bars en restaurants. De Altstadt is dan ook de plek waar je het beste eet voor een redelijke prijs. 
Altbier wordt hier nog vers gebrouwen en dat kan je live aanschouwen in enkele microbrouwerijen. Wat vind je er  nog meer? Killepitsch (kruidenlikeur), Sauerbraten (zuurgebraad), rode kool, dumplings en mosterdpotten, het stadhuis en de Carlsplatz-markt. En ook dat nog: de Altstadt telt vijf seizoenen, carnaval is hier een seizoen apart. @

