### KONINKLIJK KASTEEL AMBOISE

**Ten aanzien van de geschiedenis van Frankrijk heeft het kasteel Amboise een bijzondere status.  Het was het meest geliefde verblijf van de Franse koningen alsmede hun kinderkamer. Vermaarde bezoekers kwamen in groten getale naar het kasteel met z’n 1e Renaissance decors, hun echo’s weerklinken hier nog steeds. De weergaloze Leonardo da Vinci heeft hier zijn eeuwige rustplaats.**

- De belvedère waar het **koninklijk kasteel Amboise** op staat was al vanaf het neolithisch tijdperk een strategisch observatiepunt. 
- Maar pas in de 6e eeuw maakte het zijn grote entree in de geschiedenis toen Clovis, koning der Franken, er de koning van de Visigoten Alarik II ontmoette. 
- Na eeuwen van onstuimigheid hernam Filips II de provincie Touraine in 1214 en installeerde zijn vazal in Amboise. 
- In 1431 nam de heer van het gebied, Lodewijk van Amboise, deel aan een samenzwering tegen Louis de la Trémoïlle, een favoriet van koning Karel VII. Eenmaal ontmaskerd onsnapte hij aan de doodstraf maar moest wel zijn kasteel afstaan dat vervolgens opgenomen werd in het koninklijk bezit.
- Het kasteel werd door Koning Lodewijk XI ingericht als verblijf voor de koningin en de kroonprins, de toekomstige koning **Karel VIII**, die overigens op het kasteel werd geboren. Toen deze later de troon besteeg koos hij het verblijf van zijn kindertijd als **thuishaven van de Valois dynastie**. Vervolgens begon hij de grote werkzaamheden die van het middeleeuwse kasteel een weelderig Gotisch paleis moesten maken. Het project bestond uit twee fasen, de tweede begon na zijn terugkeer uit Italië waar hij voor de charme van de Renaissancestijl viel. Hij liet kunstenaars uit Italië overkomen die het kasteel van een Renaissance uiterlijk moesten voorzien. De koning overleed vroegtijdig na domweg zijn hoofd gestoten te hebben tegen een bovendorpel. 
```ad-note
title: vroege Renaissance
color: 150,250,350

>- Tijdens een reis naar Napels viel koning **Karel VIII** onder de charme van de Renaissance werken. De innoverende koning bracht daarna de eerste Italiaanse invloeden mee naar Frankrijk en maakt van zijn kasteel een vitrine van de 1e Renaissance. <br>
>- Van al zijn voormalige eigenaren is het **koninklijk kasteel van Amboise** vooral gehecht aan de nagedachtenis van de koning die het zo schitterend maakte dat het **een van de paradepaardjes van de 1e Renaissance** werd. De op het kasteel geboren Karel VIII wilde het ombouwen tot een oogverblindend Gotisch paleis. Hij gaf dus opdracht tot belangrijke werkzaamheden waaronder de bouw van de Sint-Hubertuskapel en de inrichting van aan twee enorme torens verbonden nieuwe gebouwen. 
>- Via de **Heraulttoren** en de **Des Minimestoren** hadden ridders en hun strijdrossen een directe toegang tot de **terrassen van het kasteel** vanaf de oevers van de Loire; anders gezegd waren dit de voorgangers van onze parkeergarages! <br> 
>- Het geheel van deze werken combineerde de flamboyante Gotiek en de eerste Italiaanse invloeden na de konings bezoek aan Napels. Verblind door wat hij daar zag keerde de koning terug met het idee het ornamentele Italiaanse repertoire op zijn geliefde kasteel te introduceren. Op deze manier was Karel VIII dus de voorganger van de **Franse Renaissance**. <br> 
>- Hij liet Italiaanse ambachtslieden overkomen waaronder de monnik Dom Pacello die de buitenkant vormgaf en de Italiaanse versierselen introduceerde, met name een open paviljoen met zuilengalerij en een fontein. Door de tuinen in het hart van het kasteel aan te leggen begon Karel VIII grote veranderingen in de **tuinkunst** die zijn opvolger Lodewijk XII voortzette. De in de loop der jaren verschoten tuinen werden zo omgetoverd tot een modern Toscaans landschap met een van de **beste panoramische uitzichten op de Loire**.
```
- Zijn opvolger **Lodewijk XII** zette de werkzaamheden voort alsmede de inrichting van de tuinen.

- Ook koning **Frans I** zette zijn stempel op het kasteel en onder hem bereikte het het hoogtepunt van zijn roem. Hij liet Leonardo da Vinci uit Italië komen en installeerde hem op het vlakbij gelegen kasteel Clos Lucé, dat via een ondergrondse gang aan Amboise verbonden is. Het graf van de grote Italiaanse meester bevindt zich in de naast het kasteel gebouwde Sint-Hubertuskapel. 
- **Koning Hendrik II en zijn echtgenote Catharina de’ Medici** brachten er hun kinderen groot. Niet veel later, tijdens het bewind van hun zoon Frans II, begonnen de godsdienstoorlogen. Het kasteel nam daarna af in belang en was onder de Bourbon koningen niet meer dan een eenvoudige halteplaats.

- Een eeuw later onderging het kasteel een gedeeltelijke ontmanteling en deed tijdelijk dienst als huis van bewaring, met name voor **Nicolas Fouquet**, voormalig minister van Financiën. Na de revolutie gaf Napoleon het kasteel aan ex-afgevaardige Pierre-Roger Ducos die bijna twee derde ervan liet afbreken.

- Vanaf de 19e eeuw tot vandaag werden meerdere restauratieprojecten ondernomen die het **koninklijk kasteel Amboise** stap voor stap in zijn voormalige glorie herstelden. In de zomer doet de adembenemende **licht en geluidsshow « La Prophétie d'Amboise »**  de feesten en intriges van het hof van Karel VIII herleven. De projecties op de gevels van het kasteel doen dan dienst als decors voor de 250 figuranten en stuntmannen te paard die deelnemen aan deze ongeëvenaarde historische show. 

### In de voetstappen van Leonardo da Vinci

*Hoewel Leonardo da Vinci in vrede rust in de Sint-Hubertuskapel is zijn visionaire geest levend en wel aanwezig op het kasteel! Met behulp van technologie en visuele effecten wordt de beroemde Toscaan tot leven gebracht via een boeiend interactief spel.*

Op uitnodiging van Frans I bracht **Leonardo da Vinci** zijn laatste jaren door op kasteel Clos Lucé, op steenworp afstand van **kasteel Amboise** waar zijn tombe nu te vinden is. Leonardo organiseerde grootse feesten in de tuinen van het kasteel voor zijn vriend, de koning, die voor hem een ware inspiratiebron was. Middels diverse technische installaties kunt u hier op leerzame en speelse wijze **in de voetstappen van het genie treden**.

```
- Het begint met de lijsten en schildersezels in groot formaat die in de tuin staan en die elk een perspectief geven dat gebaseerd is op het werk van de Florentijnse meester. 
- De lijsten maken het mogelijk om foto’s te nemen met een Leonardisch tintje dankzij het  « Sfumato » effect. Uw foto’s worden vervolgens geplaatst op de Facebookpagina **Studio Leonardissimo**. 
- Het kasteel heeft eveneens een **gratis applicatie online** toegankelijk gemaakt waarmee u « Renaissance selfies » kunt maken op basis van Leonardo da Vincis schilderijen : u kunt dus de plaats innemen van de beroemde Mona Lisa! **Leonardo da Vinci**, de grootste uitvinder van zijn tijd, zou verrukt geweest zijn als hij deze nieuwe technologie had kunnen gebruiken.```