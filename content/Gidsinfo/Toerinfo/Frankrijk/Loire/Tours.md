Tours is de aantrekkelijkste stad langs de Loire. 
In 1461 maakte Lodewijk XI Tours tot de hoofdstad van Frankrijk. 

Tours heeft een historisch en sfeervol centrum. 
- Rond het verkeersvrije plein **Place Plumereau** bevinden zich veel cafés, boetieks en galeries. 
- De **kathedraal St-Gatien** met de zwart uitgeslagen, flamboyante gotische gevel is zeer indrukwekkend evenals de gebrandschilderde ramen. 
- Daarnaast staat Tours bekend om zijn **markten**. Per week zijn er wel meer dan 30 verschillende markten van groente- en fruit tot vlooienmarkten en lokale oude ambachten.

### Geschiedenis
- In de Gallo-Romeinse tijd was Tours, destijds Caesarodonum genaamd, al een stad van betekenis. Het amfitheater van Tours werd in de eerste eeuw gebouwd. In de derde eeuw werd de stad, met 6.000 inwoners, geheel weggevaagd door barbaren.
- Later werd op dezelfde locatie weer een dorp gesticht, Civitas Turonum, dat langzaamaan uitgroeide tot een pelgrims- en handelsstad. 
- Tours werd een bisdom in de vierde eeuw. De derde bisschop was de bekeerde legioensoldaat **Martinus**; in het Nederlands bekend als Sint-Maarten. Hij speelde een grote rol in de kerstening van de streek, en Tours werd een van de belangrijkste religieuze centra van Gallië.  
- De intellectuele en artistieke uitstraling van de stad werd in de volgende eeuwen nog versterkt met figuren als **Gregorius van Tours** (zesde eeuw) en **Alcuinus** (achtste eeuw). Die laatste stichtte er een invloedrijke school en een bibliotheek.

- In 1205 veroverde koning Filips August Tours op de Engelsen. Tijdens de Honderdjarige Oorlog was Tours het hart van het koninkrijk Frankrijk en in 1461 maakte Lodewijk XI Tours tot de **hoofdstad** van Frankrijk
- Frans I nam Tours in 1528 deze titel weer af en maakte Parijs tot hoofdstad. 
- Vanaf de vijftiende eeuw kende Tours een belangrijke **zijde-industrie**, die was begonnen onder impuls van koning Lodewijk XI. 
- Onder de ambachtslieden van Tours kende het **calvinisme** veel aanhangers en de stad werd een centrum van de reformatie in Frankrijk. Na de intrekking van het Edict van Nantes verlieten veel zijdewerkers de stad en begon een economisch verval die de stad pas in de negentiende eeuw te boven kwam door de aanleg van de spoorweg. 


### Stadswandelingen
![[Toerinfo/Frankrijk/Loire/tours_wandelingen.pdf]]


